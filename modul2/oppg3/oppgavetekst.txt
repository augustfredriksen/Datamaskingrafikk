Modelltransformasjonen utføres vha. en modellmatrise.
Vi kan f.eks. lage matriser for rotasjon, skalering eller forflytning av modellen (evt. kombinasjoner av disse).
Hver modell har sin egen modelltransformasjon.

a) Lag et program som viser en kube, sentrert om origo. Bruk sidekanter med lengde 2, dvs. fra -1 til +1 i alle akser.

b) Lag en modellmatrise som nedskalerer modellen/kuben med 50% i alle akser.
   Bruk debuggeren i nettleseren, sett stoppunkt i koden og kontroller at elementene i matrisene stemmer i forhold
   til hva som er forventet (dvs. sjekk at verdiene for skalering ligger på rett plass i matrisa).

c) Endre modellmatrisa slik at den flytter kuben 6 enheter på x-aksen og -8 på z-aksen.
   Pass på hvor du har kamera. Sørg for å kontrollere innholdet i modellmatrisa slik at du kan verifisere innholdet.

d) Kombiner foregående translasjon med en 45 graders rotasjon om z-aksen. Pass på rekkefølgen transformasjonene utføres i.